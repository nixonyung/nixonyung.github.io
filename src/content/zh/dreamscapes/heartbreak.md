---
title: 碎心
publishDate: 2024-01-08
lastmod: 2025-05-04
---

不知者不罪，\
何以使心碎？\
懊悔永不去。

---

分唔清係夢定係現實，我躺在地上，\
隱約見到周圍係玻璃碎和水漬。

玻璃碎顯現出往日事，\
係我喺男校出嚟嘅第一年，\
我唔識睇女仔嘅小心思。\
有個女仔教曉我，\
女仔被鍾意嘅人喺面前話鍾意另一個人，原來係幾咁痛心。\
眼前一幕深深烙印喺我腦海裡，\
宜家我流住嘅可能係佢當時強忍住嘅淚水。

碎鏡一根一根的刺喺我身上，\
血跡斑斑嘅我醜態盡現，\
令我揾唔到鍾意我嘅人。\
就係因為我太少見女仔經驗不足？\
然而過多次嘅失敗提醒了我，我只係憑實力單身，\
即使機會就喺我眼前，我都無能力把握。\
身上嘅破鏡原來係要我直面自己嘅無能。\
血流盡了，也對本來就係行屍走肉嘅我冇影響。

酒樽碎散落滿地，使我無路可走。\
酒可以忘憂消愁，\
但唔可以改寫歷史。\
酒不能浸死悲傷嘅種子：\
又蠢又麻煩嘅我有咩地方值得人鍾意？\
酒不能令無知嘅人清醒：\
未夠醉嘅我亂噏唔出答案。\
但即使以酒作池都洗唔走我嘅罪孽。

> There is no person so severely punished, as those who subject themselves to
> the whip of their own remorse.
>
> \- [Lucius Annaeus Seneca](https://www.brainyquote.com/quotes/lucius_annaeus_seneca_155043)

---

將要夢醒，俯視地上物，\
清楚見到打碎嘅原來係我嘅玻璃心，\
禁不住密友不渝嘅温暖。

係你喺我低谷嘅時候默默陪伴，提醒我要珍惜眼前人；\
係你勇敢説出愛，令我明白愛嘅純粹；\
係你鞭策我繼續一個人探索世界，去成為全世界最誘人嘅男人。

我想能夠以心嘅温度回應温暖。\
我將碎片東拼西湊組合一齊，繫上死結。\
心結雖然無解，卻造就了有心人。

> If you focus on what you left behind, you will never see what lies ahead.
>
> \- [Gusteau, Ratatouille](https://www.goodreads.com/quotes/8052550-if-you-focus-on-what-you-left-behind-you-will)
