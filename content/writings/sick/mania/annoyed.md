---
title: "礙眼"
publishDate: "2024-02-12"
lastmod: "2024-02-25"
weight: 24
---

我討厭不似預期，身處喺冇想像過嘅情況下我會 hang 機；<br/>
我討厭冇原因嘅改變，要從頭適應新嘢好麻煩；<br/>
我討厭唔知自己想點嘅人，睇唔穿佢會想做咩；<br/>
我討厭總係要先信任人先可以知道咩人係唔應該信任嘅；<br/>
我討厭喺其他人身上睇到自己已經下決心消滅左嘅壞習慣；<br/>
我討厭唯命是從嘅人，自己一啲意見都冇，然後錯嘅只會係其他人；<br/>
我討厭自以為是嘅人，唔可以由其他人嘅角度看待事物，因而覺得大家都會認同自己做嘅嘢；<br/>
我討厭愚昧膚淺嘅人，以做傷天害理嘅事為樂；<br/>
我討厭呢個世界，對一啲有明顯答案嘅事喺度話 "要尊重不同嘅意見"；<br/>
我討厭我骨子裏缺乏同理心，將所有嘢理解為規律同埋因果關係；<br/>
我討厭寫千字文講自己想點；<br/>
我討厭我要成為我討厭嘅人去講我討厭啲咩；<br/>
我討厭我討厭住所有嘢；<br/>
我討厭身邊只有我嘗試闡述事物唔值得討厭嘅地方；<br/>
我討厭唔討厭嘅人總有方法成為我討厭嘅人；<br/>
我討厭我嘅世界裡只有我；<br/>
我討厭我。<br/>

> You can't trust code that you did not totally create yourself.
>
> \- [Ken Thompson](https://www.brainyquote.com/quotes/ken_thompson_254875)
