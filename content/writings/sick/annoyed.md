---
title: "礙眼"
publishDate: "2024-02-12"
lastmod: "2024-02-12"
weight: 19
---

我討厭不似預期，身處喺冇想像過嘅情況下我會 hang 機；<br/>
我討厭冇原因嘅改變，要從頭適應新嘢好麻煩；<br/>
我討厭唔知自己想點嘅人，睇唔穿佢會想做咩；<br/>
我討厭總係要先信任人先可以知道咩人係唔應該信任嘅；<br/>
我討厭喺其他人身上睇到自己已經下決心消滅左嘅壞習慣；<br/>
我討厭男人嘅自以為是，開口埋口都係嗰幾句 "大道理" 然後覺得自己做咩都係啱嘅；<br/>
我討厭女人嘅鸚鵡學舌，唔去分係好係壞，係咪適合自己嘅；<br/>
我討厭呢個世界，對一啲有明顯答案嘅事喺度話 "要尊重不同嘅意見"；<br/>
我討厭我都係自以為是嘅人；<br/>
我討厭我要成為我討厭嘅人去講我討厭啲咩；<br/>
我討厭我討厭住所有嘢；<br/>
我討厭只有我見到事物唔值得討厭嘅地方；<br/>
我討厭唔討厭嘅人總有方法成為我討厭嘅人；<br/>
我討厭我嘅世界裡只有我；<br/>
我討厭我。<br/>

> It infuriates me to be wrong when I know I'm right.
>
> \- [Molière](https://www.goodreads.com/quotes/81668-it-infuriates-me-to-be-wrong-when-i-know-i-m)
