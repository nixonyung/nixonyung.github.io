---
title: "幻愛"
publishDate: "2024-02-04"
lastmod: "2024-02-04"
weight: 20
---

大把人向我拋眉弄眼。<br/>
你點解鍾意我？<br/>

因為身體有感覺？<br/>
所以咩人都好只要日見夜見就叫有感情？ (a.k.a. 曝光效應)<br/>

你唔會愛我，<br/>
你只係愛你自己。<br/>

你所謂嘅愛只會係投其所好；<br/>
將沉沒成本美其名叫 "愛嘅證明"；<br/>
人哋俾啲甜頭你你就覺得人哋 "愛" 你。<br/>

你所謂嘅關係只係兩個愛住自己嘅人<br/>
覺得係靠自己嘅付出延續緊兩個人喺埋一齊嘅時間。<br/>
有問題嗰陣淨係識問 "明明我已經做左咁多"<br/>
而唔係一齊去解決問題。<br/>
當大家因為人生有唔同道路而見少左<br/>
就覺得 "冇左曾經嘅熱情"。<br/>

> 感情原來是這麼脆弱的。
>
> 經得起風雨，卻經不起平凡；
>
> 風雨同船，晴天便各自散了。
>
> \- 張愛玲《一別一輩子》

---

對我而言你就同喺街觸手可及嘅女人無分別，<br/>
靠眼神同啱節奏迎合到你嘅 "感覺" 就可以有肌膚之親。<br/>
你唔值得我驚記錯日子半夜醒左；<br/>
你唔值得我見你冇覆機而開始擔心。<br/>
你嘅缺點唔再係我想學識習慣嘅嘢，<br/>
而係喺將你同街外人比較嗰陣用嚟減分。<br/>

情為何物？<br/>
終歸只可以撫心自問。<br/>
鍾意人同鍾意事物一樣唔需要理由：<br/>
因為有愛所以想付出，<br/>
而唔係因為想付出所以有愛。<br/>

我真係愛你嗎？<br/>
男人只要入聖人模式就會一目了然。<br/>
女人似乎冇啲咁嘅方法，難怪淪為情感嘅奴隸，<br/>
肆意將愛同埋甜品、物慾、花言巧語、熟悉感混為一談。<br/>

出於原始本能嘅愛，似乎唔值得我愛。<br/>

我只想你望向我嘅時候，眼裡係我。<br/>

> 也許愛不是熱情，也不是懷念，不過是歲月，年深月久成了生活的一部份。
>
> \- 張愛玲《半生緣》
