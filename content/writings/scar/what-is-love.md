---
title: "情為何物"
publishDate: "2024-04-15"
lastmod: "2024-04-15"
weight: 20
---

即使係返工返學日日見嘅人，冇感覺就係冇感覺；<br/>
對眼前素未謀面嘅型男美女，竟不能自已地有非分之想。<br/>
不經意嘅神同步，卻會令人陷入 "佢係咪鍾意我" 嘅靈魂拷問；<br/>
不足一秒嘅眼神交流，卻足以令人回味一整天。<br/>

有人相信一見鍾情。<br/>

思念之情原來可以穿越時空，<br/>
閉上眼，便會相見：<br/>
我輕輕牽住你嘅手，你怕怕羞羞跟喺我後面；<br/>
我隨口講句爛 gag，你微微一笑打圓場。<br/>
係平平無奇咁就度過嘅一日，有我有你就已充實。<br/>
我係多麼嘅期待住呢一日，牛郎織女終會相見。<br/>

但原來即使你我有緣喺路上並肩而行，<br/>
你都唔會感受到我嘅思念，<br/>
我亦唔會意識到你冇當我係一回事。<br/>

刻意製造嘅偶遇冇讓我走進你嘅生活；<br/>
眼神交流不代表你我從此唔再係陌路人；<br/>
線上嘅密語暗示不能換來線下嘅一聲你好；<br/>
意料之外嘅接觸唔會演變成十指緊扣。<br/>

明明你觸手可及，我卻摸唔清你嘅心意。<br/>

你嘅被動係代表你心情唔好？<br/>
覺得討厭但怕尷尬唔敢講？<br/>
唔識俾反應？<br/>
你對我好係出於友善？<br/>
有求於我？<br/>
其實無咩意思？<br/>

呢種冇盡頭嘅不確定感，我已經好厭倦了。<br/>
但如果個天唔俾助攻我，我可以點樣自製緣份確認你嘅心意？<br/>

或者我可以唔去驚做錯嘢失去你，<br/>
然後好公廁咁送禮物，得閒 send message 刷存在感，<br/>
畢竟女人揀男朋友揀老公嘅準則只係睇個對象提供到咩物質同情感價值，<br/>
但我揾唔到理由制止我去用同樣嘅方法追其他女仔；<br/>
又或者我可以唔去估你嘅感受，<br/>
單純挑戰你身體嘅底線，<br/>
畢竟女人嘅身體最誠實，總有蛛絲馬跡睇得出係享受緊定係唔自在，<br/>
但咁嘅話我連你係一個點樣嘅人我都唔需要知道。<br/>

如果要得到你，我需要唔再愛你。<br/>

為左唔沾污你美麗嘅靈魂，我愛你。<br/>
然後我閉上了眼。<br/>
